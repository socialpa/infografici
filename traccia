Social media e pubblica amministrazione: da rischio a risorsa


Millions of people on every continent also participate in the computer-mediated

social groups known as virtual communities, and this population is growing fast.

Howard Rheingold, 1993


FOCUS: il rapporto tra social media intesi come risorsa per fare formazione e PA rappresenta un ambito di ricerca, ma anche di sviluppo di pratiche, metodi e esperienze.

Forme di formazione con i social media non è una continuazione della formazione a distanza canonica (FAD), ma una rottura proprio a causa delle caratteristiche ambigue dei social media.

I rischi rappresentati dall'utilizzo da parte dei dipendenti della PA dei social derivano proprio dalla capacità di risolvere la tensione tra locale e globale (pubblico un post in Emilia e lo leggono in Argentina), tra vita pubblica e privata (le foto delle vacanze viste dal capoufficio e dai colleghi), la dimensione digitale del testo e quindi ipertestuale e fortemente condivisibile e trasversale delle informazioni (la viralità, traccia e permanenza sul web delle azioni e opinioni espresse), il consumo di servizi (I social) che producono dati spesso sensibili e di cui l'utente non ne è ultimo proprietario, l'uso per la comunicazione e formazione da parte di amministrazioni pubbliche di piattaforme di terzi (facebook, youtube, etc..) non sempre in linea con la giurisprudenza italiana, o su cui il legislatore fatica a tenere il passo dell'innovazione tecnologica e del fenomeno dei social.

Si tratta di “strutture incoerenti” per la formazione per come la intendiamo canonicamente anche online in cui la classe si fa classe virtuale e così via...

Pertanto, conviene esplorare le eventuali potenzialità rovesciando il problema e indagare proprio come sia più utile e adatta l'ipotesi di un paradigma formativo bottom up e spontaneo, basato sulla comunicazione di esperienze e collaborazione per la produzione, caratteristico di comunità virtuali e nei casi più fortunati quelle di dominio scientifico, tecnologico e informatico.

E' il caso dell'iniziativa europea https://www.ngi.eu/ il cui obiettivo è fondare un ecosistema interoperabile di ricerca, società e politiche proprio per innovare con la condivisione di esperienze come forma di apprendimento situato e sostenibile la società civile con dati e azioni pubbliche in cui la PA diventa facilitatrice di macro e micro processi proprio perché si pone come rete nella rete.


Pertanto l'innovazione maggiore per fare oggi formazione va esplorata nelle infrastrutture in-formative sempre meno identificabili come infrastrutture chiuse (moodle, etc..) e sempre di più come infrastrutture aperte (social network, piattaforme di servizi, etc..) le cui caratteristiche possono essere informative, formative, di produzione e di servizio per privati, ma anche luoghi di comunicazione e di risorsa per l'opinione pubblica. Va comunque specificato che non necessariamente si tratta di social digitali e online, ma dell'abito e comportamento di gruppi che condividono anche oggetti e idee nel mondo fisico in riunioni e incontri per mettere in campo azioni per il perseguimento dell'interesse pubblico e dei privati. Forse è perciò meglio parlare di condivisione in uno spazio ibrido, misto o aumentato (fisico-virtuale)


Formare/si con/come i social è il cardine che rappresenta l'occasione di formazione come empowerment della capacità condivisiva di un gruppo in una rete, e di affermazione come propria identità e della creazione di risorse che condivide a sua volta (un pò come la SELF Community)

da piattaforme di formazione a piattaforme di collaborazione dove le dinamiche cognitive degli utenti in rete e computazionali delle infrastrutture si incontrano per migliorare l'esperienza degli utenti stessi.

Concludiamo dicendo che per le PA la novità non è rappresentata solo dalla presenza dei social per erogare formazione, ma dalle dinamiche proprie delle reti che rendono pareti trasparenti e ruoli e mobili, opinioni dominanti e evidenze criticate. Al tempo stesso le reti, se adottate come infrastruttura di gruppi di interesse e comunitò di pratica, rappresentano occasione per fare formazione come innovazione dei processi, progettazione e condivisione di risorse e riflessione esplicita sulle pratiche.
